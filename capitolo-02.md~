# Risoluzione equazioni di 2° grado
## Il discriminante di un'equazione di 2° grado

Per risolvere le equazioni di 2° grado complete è possibile usare la formula:

```{math}
x = \dfrac{-b \pm \sqrt{b^2-4ac}}{2a}
```

Dato che l'obiettivo è quello di determinare le sole soluzioni razionali, non sarà necessario usare questa formula. Innanzitutto è necessario va calcolato il *discriminante*, ovvero il valore numerico che compare sotto la radice della formula precedente. Convenzionalmente al discriminante si assegna la lettera $\Delta$ (*delta maiuscola*) ed è uguale a: 

```{math}
\Delta = b^2-4ac
```

````{prf:example}
Il discriminante dell'equazione $2x^2+15x+12=0$ è 
```{math}
\Delta = (15)^2-4(2)(12)=129
```
````

## Come risolvere le equazioni di 2° grado complete
In base al valore del discriminante è possibile ottenere informazioni sulla natura delle soluzioni dell'equazione. Infatti se il discriminante è:
- **minore di zero**, allora l'equazione non ha soluzioni razionali (in generale non ha soluzioni reali);
- **uguale a zero**, allora l'equazione ha una soluzione razionale (in realtà sono due soluzioni coincidenti);
- **maggiore di zero**, allora l'equazione potrebbe avere due soluzioni razionali (in generale ha due soluzioni reali).

In caso di $\Delta=0$, se l'equazione si presenta nella "nostra" forma canonica, allora il trinomio che la compone è scomponibile come quadrato di binomio. Di conseguenza, detta un po´ impropriamente, sarà possibile ricondurre l'equazione di 2° grado a una equazione di 1° grado.

```{prf:example}
$9x^2-6x+1=0 \Leftrightarrow (3x-1)^2=0 \Leftrightarrow 3x-1=0 \Leftrightarrow x = \dfrac{1}{3}$
```

In caso di $\Delta>0$, se il valore del discriminante è un *quadrato perfetto*, allora l'equazione di 2° grado ha due soluzioni razionali, in caso contrario le due soluzioni saranno irrazionali.

```{prf:definition}
Un **quadrato perfetto** è un numero intero che può essere espresso come il quadrato di un altro numero intero. Ad esempio il $121$ è un quadrato perfetto perché può essere riscritto come $11^2$.
```

Se l'equazione si presenta nella "nostra" forma canonica, allora il trinomio che la compone è scomponibile come *trinomio notevole*. Di conseguenza sarà possibile ricondurre l'equazione di 2° grado a due equazioni di 1° grado.

```{prf:example}
$2x^2-3x+1=0 \Leftrightarrow (2x-1)(x-1)=0 \Leftrightarrow x = \dfrac{1}{2} \lor x=1$
```

```{prf:observation}
Le soluzioni delle equazioni di 2° grado **complete** sono sempre diverse da zero.
```

## Come risolvere le equazioni di 2° grado incomplete
Le equazioni di 2° grado incomplete possono essere classificate come segue:
- $ax^2=0 \qquad \text{monomie}$
- $ax^2+c=0 \qquad \text{binomie (o pure)}$
- $ax^2+bx=0 \qqaud \text{spurie}$

### Equazioni di 2° grado monomie
Le equazioni di secondo grado *monomie* hanno come soluzione $0$.

### Equazioni di 2° grado spurie
Le equazioni di 2° grado *spurie* hanno sempre due soluzioni e una delle due soluzioni è sempre zero. Per determinare queste due soluzioni è sufficiente procedere al raccoglimento della $x$.

```{prf:example}
$3x^2-5x=0 \Leftrightarrow x\cdot(3x-5)=0$ affinche il prodotto di quelo monomio per quel binomio sia zero significa che uno dei due fattori (o entrambi) sia uguale a zero. Quindi $x=0$ e $3x-5=0 \Leftrightarrow x=\dfrac{5}{3}$
```

### Equazioni di 2° grado binomie (o pure)
Per risolvere le equazioni di 2° grado *spurie* è necessario innanzitutto verificare se i segni di $a$ (coefficiente direttivo) e $c$ (termine noto) sono concordi o discordi. Se i segni sono concordi, ovvero se $a \cdot c >0$, allora l'equazione non ha soluzioni reali, di conseguenza non ha soluzioni razionali. Se i segni sono discordi, ovveri $a \cdot c<0$, allora l'equazione ha sicuramente due soluzioni opposte, in particolare se il binomio è scomponibile come differenza di quadrati (su $\mathbb{Q}$) allora esistono due soluzioni razionali.

```{prf:example}
$4x^2-25=0 \Leftrightarrow (2x+5)\cdot(2x-5)=0$ quindi $2x+5=0 \Leftrightarrow x=-\dfrac{5}{2}$ o $2x-5=0 \Leftrightarrow x=\dfrac{5}{2}$.
```
